xxlu

tonis rebus ad altiorem normam suam et imaginem, carmen ex—
stitit quo nihil sublimius. — Nem. vll. virtus genuina ostenditur
indelebili laudis et honoris praemio a diis decorata, quae res
Aiacis et Neoptolemi, maximorum heroum domesticorum, fabulis
in pulcherrima luce ponitur. Civium fortuna in heroum domestico—
rum fortuna inest illustriore. — 01. xl. sententia est rebus gestis
epinicia deberi et κῶμον, et dicitur perspicue et de victoria Age—
sidami et de carminum laude. Similiter in mythica narratione
duo ponuntur: narrat poeta primum Herculis bellum adversus
Cteatum et Eurytum , Augiae socios, ipsumque Augiam, deinde
victoriae causa instituta Olympia cum certaminibus et κώμῳ , ut,
quemadmodum prima Olympia Herculis καλλινίκου epinicia suis*
sent post res feliciter gestas, sic in posterum certamina ludicra
et κῶμος sacro ritu per onmia tempora haberentur coniuncta.
Qua inventione quid felicius? Suavis et poetica sententia per se
de laude poesios rebus gestis debita3 nunc autem non sola abs-
tracta cogitatione sentis, sed vides quasi conspicuum ante oculos
Olympiorum sacro ritu sancitam et observatam inde ab Hercule
praeclaram hanc rerum gestarum et κώμου coniunctionem. Quae
quum ita sint, luculenter apparet, quantum a vera mente Pindari
aberraverint qui, non sentientes, cur victoriae ct epinicia victoria—
rum hic coniungantur, flustra quaerunt, quid facinora bellica Her-
culis narrata sibi velint, quid ludi Olympici, nec nisi digressionem
inopia rerum factam viderunt ubi pulcherrima thematis explica-
tio habetur.

Diximus generatim de dignitate et usu fabularum quantum
satis3 restat, ut varietates explicemus, quae in usu fabularum in-
veniuntur, omnes, ne quid hic, quantum quidem in nobis sit, ob·
scuritatis remaneat. Igitur primum quidem interdum plures
fabulae ponuntur ad unam rem ornatissime et ab omni parte de-
clarandam. Isthm. V. Lamponis filiorum et maxime Phylacidae iu—
nioris ἆνδρίαν laudat et ex reportatis victoriis auguratur futuram
Olympicam. In quo primum immensam Aeacidarum gloriam osten-
dit ad Hyperboreos et Aethiopes usque propagatam, tum Telamo-
nis res gestas narrat, et ut filius Telamoni promissus fuerit magni-
fico augurio Aiax. Quae res sic intelligenda, ut maximum lia·
beatur quod de gloria Aeacidarum immensa praemisit, huic autem
subiecta sequentia. Similes, ait, Aiaci Telamoni dato Lamponis
filii sunt propitio et ipsi numine dati rebusque gestis excellunt ut
Aiax et Telamo ‚ ut maximam gloriam augurari liceat olympica
victorin reportandam. — 01. IX. Epharmosti Opuntii canitur ἄν·

