lv

plane singularis, in omnibus sacris ludis clarus, cuius ἀνδρίαν
divinitus insitam dicit pocta, atque etiam fabulis illustrat. Simi-
liter Isthm. V, quod carmen Lamponis filiis Aeginetae et maxime
iuniori Phylacidae dicatum, omnia ad fortitudinem puerorum or-
nandam pertinent, qnae etiam futurae Olympicae victoriae spem
praebeat. De Nem. 11. non est quod dicam. Sed haec pauca
exempla sunt3 plerumque alia additur a poeta virtus, quae vel
adsit una cum fortitudine vel adesse debeat et commendetur, atque
ita ad compositas accedimus sententias, quae duarum virtu-
tum cardinalium laudem coniunctam habent. Sic 01. XIII. in Co-
rinthi laude duo proponuntur coniuncta, ad quae totum carmen
revocatur, fortitudo civium proeliis ludicrisque w'ctoriis plurimis
spectata et ingenii prudentia, sollertia, elegantia (das Tapfere und
Kluge). Porro Nem. ΙΙΙ. vis et fortitudo per tres vitae aetates
excellens componitur cum sapientia senili. Atque ut ad alia per-
gam, ΟΙ. vm. pietas iustitiaque cum fortitudine in Aeginetis prae-
dicatur, ut Isthm. vn. fortitudo cum iustitia et pacifica mente-
In carmine Nem. X. qui canitur Theaeus luctator est eximius ad-
mirabili robore virium idemque mollioribus fraterni amoris sensi—
bus indulget, ut ego explicui3 011. autem in Psaumide certatore
labor strenuus laudatur et sumptus liberaliter impensi. Denique
non minus suaviter σωφροσύνη, moderatio, modestia cum fortitu-
dine componitur, ut ter poeta in carminibus adolescentibus seri-
ptis feeit, Pyth. lx. Nem. V. et Pyth. XL, atque in prioribus
‘specialiter castitatem et pudicitiam amoris commendat, in tertio
autem carmine ad politicam moderationem et modestiam hortatur,
dissuadens insolentiam et ὕβριν, laudansque Castorum et Iolai
ἀνδρίαν a violentia et superbia intactam. Ac modestia etiam Mi-
dae Pyth. XII. commendatur, virtus tamen ibi non fortitudo est,
sed peritia artis auleticae. Succedat alia ratio. In iis quae explicui
exemplis componitur ἀνδρία ludicra cum alia quadam.ingeuio.-
siore, leniore, pulcriore virtute, ut sollertia, pietate, iustitia, mo·
deratione3 bellica autem lans si qua est, coniungitur cum gymnica
in unum, ut Ol. xm. bellica et ludicra fortitudo pro una est,
quae opponitur sollertiae mentis. Sunt vero etiam carmina, ubi
distinguitur gymnica virtus a bellica, et oppositione pacis et boui
summa sententia continetur‚·ut Pyth.v111.etlsthm. lv. Aegina lu.-
dicris bellicisque victoriis clara laudatur, similiterque Isthm. 1.
Thebarum urbs, ut videtur3 in quo nexu etiam poesis et gymnffi
stica coniunctim ut pacis artes bellicae fortitudini opponi possunt,
quemadmodum in Fragmenta lsthm. lv. fecit, quae aliis in loeis

