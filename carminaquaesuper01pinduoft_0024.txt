vm

Sic cum felicitatis laude vides pietatis et modestiae admonitionem
coniunctam. In carmine Pyth. 11. ‘bellicam ludicramque gloriam,
divitias, potentiam regiam Hieronis laudat3 sed cum ὄλβῳ sin-
gulari sapientiam coniunctam vult, a qua tum maxime aberra-
bat rex, monetque, ne crudelitate et cupiditatibus pravis in deo-
rum benefactorum iram incurrat. Denique similia sunt carmina
Pyth. lv. et V.‚ Arcesilan, Cyrenarum regi, scripta. In quinto
praestantia ὄλβου cum virtutibus coniuncti canitur. Et ὄλβον qui&p>
dem intellige divitias, potentiam regiam totamque a maioribus
traditam fortunam, ad quam nunc etiam Pythia victoria accedit.
Hunc ὄλβον virtutibus multis ornabat rex, qui consilio validus,
fortis ac strenuus, musicarum artium et ludicrorum certaminum
peritus esset. Idem vero ad superbiam inclinabat, nec diis quan-
tum deberet semper recordans, nec hominum de se merita ubi-
que agnoscens. Quare quum etiavalympicam victoriam medi-
taretur, admonitio pietatis ot gratiarum amicis aur-igneque refe—
rendarum admixta est laudi. Indicantur igitur quas habeat rex
ot quas habere debeat virtutes ὄλβου socias· Denique in Pythio
quarto primum regia dignitas laudatur Battiadarum et Arcesilai
Apollini maxime debita, qui nunc etiam victoriam Pythiam addi-
dit, deinde vero gravissime commendatur lenitas et clementia,
quum in turbis civilibus antea ortis iracundius saeviisset rex in
principes quosdam viros et perditum iret regnum. lterum vides
cum fortuna moderationem laudari coniungendam. Atque haec
quidem de his. Sunt vero in hoc genere, quod explicamus, etiam
aliae quaeda'm suaves rationes. Primum enim victoriae decus etiam
praemium dici potest virtutum, quae in victore sint. Tale est
carmen 01.111.‚ ubi Theronis corona praemium pietatis dicitur a
Tyndaridis datum pro cultu studiosissimo, dignitas autem coronae
mythica narratione illustratur. Sic enim nunc clarius explicue-
rim sensum illius carminis. Sed magnificentius exemplum huius
rationis est Nemeaeum primum. Laudatur ibi in Chromio optima-
rum virtutum societas, prudentiae in divitiarum usu conspicuae
et fortitudinis bellicae3 corona autem Nemeaea et, quam augura-
tur poeta, Olympica praemium virtutum cst3 fruetur, ait, Chro-
mius placida post labores vita ludicrorum certaminum coronis sum-
mis ornata. Atque attendas velim ad ornatum compositionis. Di-
ximus supra dc coniunctionibus duarum virtutum; hoc genus etiam
hic adhibuit3 sed quum supra explicatis in carminibus universum
fundamentum duarum virtutum laude contineatur, hoc loco altera
pars sententiae victoriae praedicatio est, altera duas virtutes com-

