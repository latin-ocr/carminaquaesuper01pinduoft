xnvu

monui, prooemio initia et praeparationem carminis poni. Quae
res quid significet, mox patebit. Est enim nunc mihi de universa
dispositione partium explicandum.

Artificiosas esse rerum dispositiones in his car-
minibus brevis lectio docet; nullum fere carmen rectum cursum
tenet, sed sunt plerumque diversis locis posita quae in unam
sententiam colligi debent, interiectis aliis, quae interrumpant3 ex-
plicatio antecedentium saepe e fine petenda, finis nunc initio nunc
alii parti respondet. Quae omnia temere instituta esse et nullo
idoneo consilio a tali poeta quis credat? Tamen quaenam causa
mirificae rei, quae leges? Difficilem rem expedire conabor in se-
quentibus, ut et poetae quanta sit in hoc genere ars cognoscatur
et interpretem quae *via ducat e labyrintho pulcherrimo. Igitur,
ut statim hinc ordiar, hac lege composita baec carmina dico, ut
in prooemio exspectatio moveatur initiis carminis positis, inde
tela incepta, mox interpositis aliis nodisque nexis novis suspen-
sus tencatur animus per totum carmen, donec in fine omnia so-
luta et explicata videat. Perperam enim statuas, si modo inter
partes carminum transitus apti habeantur, adesse omnia⁷ quae po—
stulari possint3 hoc solo conglutinationis artificio ut non drama,

’ non epos, ita etiam non iungitur bene Pindaricum carmen, sed

addi etiam alia maiora vincula debent, ut firmius constringantur
omnia, debent, ut in narrationibus supra ostendi, exspectationes
moveri nodique necti et solvi, ut orbes exsistant et ambitus re—
rum. ln quo apud Pindarum maximum commodum habet duplex
genus argumenti, praesentes res dico et mythicas. Quum enim
directae et mythieae orationis ratio haec sit, ut mythicam explicet
«theou, si fabulas initio aut in medio carmine posueriS‚ h. e. si
comparationem prius posueris, antequam quo pertineat comparatio
penitus explicueris, pulcherrime profecto effeceris quod ars poe-
tica postulat, ut suspensa teneatur exspectati03 atque ita fecit
ubique Pindarus, nisi quod bis, Pyth. lx. et Nem. 1., in fine fabula
habetur, quae tamen ipsa pro explicatione priorum est, ut infra
ostendam. Verum accuratius nunc indicare debeo universam dis-
positionis rationem. Video autem duas omnino res esse, quibus
tota haec Pindari ars constet, praeparationem et implica-
tionem partium. Praeparationem dico, ut supra satis exposui,
si uon plane inexspectatae veniant res, sed, antequam legantur, in
alia parte carminis praemonstrentur aliquo modo, quod maxime
nuntiatione fit aut positione rei explicationem desiderantis, Sed

