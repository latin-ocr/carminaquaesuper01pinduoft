notulas satis constanter lectorem docuit, quid ex libris es-
set haustum, quid e quorum hominum doctorum conie-
ctura profectum. Quamobrem nihil ego antiquius habui,
quam ut aequali cura pertractarem quae ad crisin divino-
rum carminum pertinerent. Primum enim Tuum secutus
exemplum Ileynianam lectionis diversitatem, hoc est vul-
gatam, in margine perscripsi3 in annotatione critica sontes
scripturae breviter indicavi, ut nullo negotio perspici pos-
set, vel quantum praeter mutatam a Te versuum descri-
ptionem promota ars ex illa aetate esset, vel singulae emen-
dationes cuius potissimum acumini deberentur. Deinde
operam dedi, ut et memorabiliores scripturas codicum ac-
curate annotarem et scholiorum testimonia gravissima paullo
constantius colligerem, quam antehac sactum erat, denique
locos a veteribus scriptoribus citatos diligenter respicerem.
Codicum nondum exploratorum subsidiis carui: Gottingen-
sem librum interdum non sine fructu denuo inspexi.
Praeterea, id quod Te non nolle scirem, in confor-
mandis verbis poetae meum iudicium secutus haud raro a
Te discessi. In quo ego libere versatus sum, a licentia et
temeritate cavi. Maxime illud mihi vitasse videor, ne pro
incertis reponerem incerta. Nam quamvis Tu potissimum,
A. Boecklii, post praeclaras God. Hermanni curas
ad certa praecepta artis verba poetae exegisses emenda-
tionisque quandam normam praescripsisses, tamen iniuriam
facturus eram et Tibi et eruditis , qui post Te studia sua
ad Pindarum contulerunt, si paratis ab illis frui noluissem.
Igitur Hermanni, Ahrentis‚ Bergkii, aliorum copiis
ita usus sum, ut de quarum veritate emendationum mihi
persuasum esset, eas haud cunctanter Pindaro impertirem,
reliquas in annotationem coniectas examini doctorum re-
mitterem. Ita sactum est, ut quem offero textum cum
Tuis exemplaribus aliquantum discrepet. Maxime God.
Η ermanni acutissimis Emendationibus Pindaricis eximie
adiutus sum, unde etiam plura in verborum contextum in-
tulissem, nisi me ab novandi audacia iudicii Tui sobrietas

