Lxxxw

quaedam fortasse ducta carminibus inspersisse arguit Thronorum
fr. 8. in Atticum hominem, ut consentaneum est credere, scri-
ptum.

Ilaec de praeceptoribus et disciplina Pindari dicenda habui.
Nunc paucis complectamur poesis Pindaricae initia atque pro-
gressus, Et hymnum quidem illum ob mythorum profusionem a
Corinna notatum grammatici tanquam primum praecocis ingenii
fetum agmen hymnorum collectIOnis ducere iusserant. Ex illo
antiquissimum carmen est Pyth. Χ. Olymp. LXIX, 3. a viginti
annorum adolescente Hippocleae l’elinnaeensi diaulo inter pueros
Pythiis ludis victori scriptum, in quo quaedam tamen exuberan-
tis copiae vestigia residere ipse Boeckhius concessit Expll.
p. 330. Sequitur carmen Pyth. Vl„ quod annos XXVIII. natus
Xenocrati Agrigentino per filium Thrasybulum curru Pythiis
victori scripsit Olymp. LXXI, 3. Omnino ex tabulis chronologi-
cis Boeckhii intelligitur, priora carmina epinicia Pythiorum
solemnium victoribus dedicata fuisse, unde observes Delphici
templi Delphicique Apollinis sacra Thebanis vicina in excitandam
conformandamque Pindari facultatem poeticam aliquam vim
exercuisse. Immo vero ex antiqua Delphorum lingua Pindarus
pariter atque Hesiodus quasdam dialecti proprietates assumpsisse
videtur3 v. Ahrens de Dial. Dor. p. 357. Delphico deo quam
coniunctus per omnem vitam manserit, infra scripsimus

Vixit Pindarus ea aetate, quae ut ab epici carminis simpli-
citate paulatim dcsuescebat‚ ita a religione deorum haudqua-
quam degeneraverat. Nec veteres poetae ‘lyrici ex despicientia
deorum religionumque profanatione sibi laudem accrescere opi-
nabantur. Immo ut quisque deos maxime coleret vetustisque gen-
tis suae heroibus praeconia sua dederet, ita popularibus suis erat
acceptissimus. Ea mens Pindari, ut quae de diis heroibusque
fabulae hominum ferrent cum fide susciperet, nisi quod ea procul
esse voluit, quae deorum sanctitati parum convenire viderentur.
Ipse profitetur: ἐστὶ δ’ cimici φάμεν ἐοικός ἀμφὶ δαιμόνων καλά.
Quapropter ea potissimum ex mythis delibavit, quae moralem
usum habitura essent. Neque illa de deorum sanctitate persua-
sio ad ostentationem assumpta, sedvmedullitus insita fuit a puero,
quem quidem vel nascentem benigne respexisset Apollo, recens
natum, ut eximie fingit pictor apud Philostr. Senior. Imagg. ΙΙ,
12.‚ Magna Mater honorifice salutasset et Pan cum Nymphis
choreas ducendo honoravisset. Nimirum iis numinibus se prae
ceteris addictum fuisse ait ipse Pyth. 111, 77:

