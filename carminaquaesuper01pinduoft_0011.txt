carminis explicare studui ad eamque singula revocavi.
Quae res quum in maiore editione rarius a nobis facta es-
set, ego nunc magnam operam his quaestionibus impendi,
quum explicationem universam sic clariorem et accuratio-
rem futuram intelligerem et artem poeticam Pindari pe-
nitius cognitum iri arbitrarer. Nec parvam utilitatem ex
hoc labore cepi, qui sic multa didicerim, de quibus ante
non cogitaveram. Introductioni explicationem subiectam vi-
des, ubi et verba constructionesque illustravi et sententias
historicis mythicisque rebus allatis, ac quae a Te expli—
cata iam erant breviter indicavi ad Tuas Explicationes le—
ctorem relegans, alia ex meis addidi3 nec praeterii, si quid
in arte tractationis poeticae esset, quod observationem de-
siderare videretur, ceterum hoc spectans per totum Com-
mentarium, ut et docti hic illic invenirent quibus uti pos-
sent, et minus versati in talibus lectores ne desiderarent
quae iis necessaria essent, unde etiam de verborum si-
gnificationibus constructionibusque grammaticis paulo plns
dictum quam in maiore editione feceramus. Totam vero
tractationem meam ad unam formam revocavi constanter,
etiam sic perspicuitatem adiuturus. Post Epinicia etiam
Fragmenta explicui, quae, quum ab Hermanno et a Te
eximie emendata essent atque illustrata etiam hic illic Tuis
maxime praeclaris observationibus, nondum tamen invene-
rant qui continuam interpretationem adhiberet, qna re si
quid hic illic effectum est ad interiorem cognitionem ha-
rum reliquiarum, maxime laetabor, qui denno intellexerim
quantam in hoc genere iacturam fecerimus. Denique, ne
de Excursibus dicam, Dissertationem ampliorem de ratione
et arte poetica carminum Pindaricorum statim hic subie-
ctam videbis, qua qnid voluerim res ipsa Te docebit. In-
dices autem Ern. Frid. Wiistemannus confecit, qui,
quum olim inter auditores meos fuisset, rogatus, quo est
in me animo, statim annuit et suscepit licet taedii plenum
negotium, perfecitque, ut speraveram, optime. Ago viro
doctissimo ex animo gratias. Iamque oratio eo deducta
est, quo diu tendebat, ut Friderici Iacob sii et
V. ch. Fr. Ro stii, editorum Bibliothecae Graecae celeber-
rimorum, nomina laudare possim, qui non parcentes tem-

