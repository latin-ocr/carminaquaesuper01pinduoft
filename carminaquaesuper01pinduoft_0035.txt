xlx

animos, ne deserant Thebas. Atque haec hactenus3 non levis
mihi videtur tota haec observatio ad explicationem Pindari. Res
autem maxime lyrica est, quum sic peculiaris comparetur forma
multis locis pro vulgari et communi, maiorque exsistat varietas
tractationis. Ad ceterum orationis directae ornatum compara-
tiones pertinent a ludicris certaminibus et ab cpiniciorum ra—
tione petitae plurimae, de quibus suis locis in Commentario di-
ctum, nec non sententiae ethicae eximiae, quo loco etiam
illud artificium praeclarum notandum, quod res praesentes ad ge-
neralis sententiae formam passim revocat3 cf. ad 01. vll. vlll.
Nem. vlu. init.

ΙΙ. DE FABULIS.

Sententia carminis rarissime sola directa oratione explicatur
et sine fabulis, ut factum in praevio carmine 01. Χ. Etiam Ol. V.
et Isthm. Π. non habentur fabulae, sed curavit tamen poeta,
ut aliquid instar· mythici ornatus adsit. qui in priore carmine pro
urbe Camarina ileos urbis tutelares nominet, quos ornaverit Psan-
mis, in altero vcro canat, ut in isthmo Neptunus, Delphis Apollo
Xenocratem benigue adspexerit, laudetque aurigam Nicomachum
in Victoriae gremium illapsum in sacro lovis Olympii luco. Quae
omnia specie mytliica delectant. Similis generis sunt invocatio-
nes et laudes deorum plurimae in prooemiis, ut 01. ΙΙΙ. lV. ΧΠ.
xm. xlv. Pyra-vul. Nem. Vll. Isthm. lv. Rcvocantur victoriae
sic ad divinam vim causamque. In plerisque autem carminibus
etiam narrationes sunt fabularum sive breviores sive longiores, ut
constat. Quum igitur a nullo fere carmine mythicus ornatus plane
absit, patet eum quodammodo necessarium visum. nec dubium est,
quin pulcherrima pars sint Epiniciorum fabulae. Explicabimus
igitur nunc etiam de hoc genere data opera, quae res et diffici-
lior est et longiorem disputationem habet, a Pindari vero accu-
ratiore interpretatione abesse non debet. Dicemus autem primum
de dignitate et usu fabularum, deinde de tractatione earum lyrica.

A. DE DIGMTATE ET USU FABULARUM.

’ Fabulae de diis et heroibus continent, ut constat, quidquid il-
lustre, praeclarum, excellens populus Graecus excogitaverat3 hic
summa exempla fortitudinis, pietatis, iustitiae, moderationis ex-
pressa sunt, hic felicitatis rarae et favoris deorum3 hic scelera
impiorum dignissimis poenis coercita et felicitate eximia graves
calamitates videmus compensatas3 in fabulis fata aeterna gentium

**2

