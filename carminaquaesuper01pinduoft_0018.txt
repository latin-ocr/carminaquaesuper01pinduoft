11

aliunde, nec fuit gens, quae in tractatione et inventione tam sin-
gulare acumen tamque mirificum iudicium ostenderet quam Graeci.
Quae res quum in aliis plurimis scriptoribus luculenter apparet,
tum in Pindaro, a cuius intelligentia longe olim abfuerunt qui
caeco impetu abreptum in alia omnia abire putarunt, sive imper-
fectam talem rationem dicerent sive admirarentur et veri ingenii
documentum haberent. Sed hoc errore vix est hodie qui tenea-
tur, postquam de universa poesios Graecae ratione rectius iudi-
cari coeptum est, etsi quantam infra ostendam in hoc poeta artem
fuisse non omnes in animum induxerint. Eximie vero viam nobis
munierunt imprimis Frideriei Iacobsii et Friderici

Thierschii praeclarae disputationes, quarum hic in Praefa- · ¹

tione ad Versionem Germanicam poetae, ille in Additamentis ad
Sulzerum ita de Pindari arte egit, ut permulta monita et expli-
cata habeamus egregie, nec possit magnificentia horum carmi-
num incognita esse cuiduam, qui ista legerit. Nec minus in Boe-
ckhii editione qui attenderit multa ab editore Bcrolinensi hic
illic notata videbit acute, et a Muellcro in libro de Doriensibus.
Quae omnia hic repetere non est animus, licet nota ea velim
omnibus, qui ad Pindari lectionem aceedant3 sed addere potius
his constitui alia, quae ipse diuturniore usu observasse mihi vi·-
deor. In qua re ita versabor, ut ad tria capita omnem dis-
putationem revocans simul sie interpretationis genus in Com-
mentario adhibitum illustrem et confirmem. Dicam vero primum
de sententiis summis, quae his carminibus subiectae, deinde de
tractatione argumenti, denique de dispositione partium.

DE SENTENTIARUM RATIONE, QUAE EPINICIIS
SUBIECTAE.

Quum omne carmen summa aliqua sententia (Grundgedanken)
contineatur toti subiecta, unde singulae in eo posita'e partes pen-
deant, Epiniciorum Pindaricorum rationem exploraturis prima et
maxima ante alia omnia offertur haec quaesti0, quales sint et
quomodo compositae summae carminum sententiae in hoc genere
poesios. De qua re iam videamus. Sunt hacc carmina victoriis
scripta e ludorum certaminibus reportatis3 victoriae igitur ludicrae
laus inesse debet, non dico in carmine unoquoque, quod per se
patet, scd in ipsa summa cuiusque sententia, veluti in Hymni-s dei
laus fundamentum est aut in Threnis querela de mortuo, nec dici
posset Epinicium carmen, a euius fundamento victoriae ludicrae
laus abesset. Tamen opus non erat, ut totum carmen ea re occu-

 

