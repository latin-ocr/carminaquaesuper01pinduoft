xxvm

ad Hesychiam‚ in altero ad Thiam haec >pacis et belli pulcra
oppositio revocatur, tanquam ad summam causam suam. In his
exemplis igitur in deorum summo numine unitas rerum inest,
quas carmina tractant. —— Postremo de paucis carminibus di-
cendum, in quibus fabularum locum alia obtinent proprie non
mythica, sed quae arte poetae tamen in mythicam formam red-
acta. Pyth. V. laudatur, ut supra vidimus, in Arcesilae ὄλβος
cum virtutibus coniunctus. In medio carmine proponitur eiusdem
societatis maior imago in Batto auctore gentiS‚ qui et pius fuit
maxime et fortunam prosperrimam habuit. Battus non vixit
mythico tempore, sed tamen ct heroicis honoribus post mortem
colebatur ut conditor urbis, atque etiam vivus eximio favore
Apollinis supra vulgarem hominum modum a poeta significatur
elatus, qui, ut heroum maxima vox est, sola voce sua leones
e Cyrenaica fugaverit. Porro Ol. vlu. effero, ubi in Alcime-
donte pietas et fortitudo coniuncta exhibetur. In medio carmine
iustitia Aeginae directa oratione laudatur et Aeacidarum forti-
tudo mythice. Composuit igitur nunc ideale exemplum sic, ut
pro mythica persona, in qua utrumque genus virtutis inesset,
civitatis personam poneret, singulis civibus maiorem. Iam for-
titudo quidem insulae Aeacidarum fabulis declarata est, ut saepe,
iustitiam quum directa oratione laudaret, mythicum habitum scite
addidit sic, ut ab ipso deorum numine eam repeteret, τεθμὸς δέ
τις ἀθανάτων καὶ τάνδ’ ἁλιερκέα χώραν παντοδαποῖσιν ὑπέστασε
ξένοις κίονα δαιμονίαν. Quae recte sic a me intelligi docet aliud
exemplum. Nem. Ι. triplex Chromii laus in maiori Siciliae exem-
plo coniuncta proponitur, ut autem simul mythica forma adsit,
haec decora insulae ab ipso summo Iove profecta tradit. Sic
igitur talia quoque arte poetae sunt mythica facta, quod tenen-
dum etiam propterea est, nc aliam horum camninum rationem
credas. Ac de usu fabularum satis dictum.

B. DE TRACTATIONE FABULARUM.

Qui semel de fabulis apud Pindarum disputare coepit, non
satisfecerit provinciae susceptae, nisi etiam de tractatione earum
dixerit3 quum enim inter omncs constet aliam esse epicam, aliam
lyricam narrandi rationem, iure quaeras, quomodo Pindari ars in
ea re versata sit, et quid ad explicationem eius inde duci possit.
Quam quidem ego disputationem ita dividam, ut primum de uni—
tatibus fabularum dicam a Pindaro positis, deinde de delectu et

