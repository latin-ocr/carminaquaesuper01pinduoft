xl

tum citatum). -—- Iam harum virtutum pulcherrimas compositio-
nes vidimus, quarum ratio haec erat, ut opposita coniungerentur
maxime, acutum et forte, robur et prudentia, ἔργα καὶ βουλαί,
porro fortitudo cum verecundia, modestia, moderatione, aut cum
pietate, iustitia, benignitate, pacificis moribus et mollioribus sen-
sibus amoris, atque etiam ubi in Xenocrate venerabilis dignitas
iustitiae cum munificentia et liberalitate componitur, non deside-
raveris oppositionis vim. Omitto alia breviter nec per totum car-
men laudata, ut prudentia cum iustitia Nem. X, 12„ h. e. consilio
valere et probe agere. Praeter has virtutum coniunctiones vidi-
mus deinde in alio genere carminum ὄλβον, decora et ornamenta
vitae composita cum virtutibus, eaque ratio duplex erat, siquidem
nunc commendabantur hae virtutes fortunato victori, quo maneret
favor deorum, nunc quum adessent, felicitatem aut laudes poesios
pro praemio habebant et compensatione laborum. Denique pauca
alia sunt, ubi consolatio agitur et decora fortunae adversis rebus
opponuntur. Est igitur §atis clarum, opinor, quales sint senten-
tiae Epiniciis subiectae. Sunt omnes ethicae, ac simplices qui-
dem nonnisi in paucis carminibus, ut ego cense03 cetera enim
omnia compositas habent ex duobus membris3 atque in quibus-
dam carminibus eximio ornatu etiam membra sententiae sive al-
terutrum sive ambo composita vidimus ex duabus rebus. Victo-
riae autem ludicrae laus, ut supra dixi, inest ubique, quemadmo-
dum postulabat Eplniciorum ratio. Sunt porro hae compositiones
tales, ut non vi contineantur duo quae composita membra, quem-
admodum quae specie conspirant, intus vero dissident, sed suapte
natura congruunt et coeunt, in unum quasi debeant coniungi, si-
mulque totum ubique efficiunt in suo genere absolutum, cui nihil
desit. Quid enim deest ad perfectam speciem absolutamque sen,
tentiam, ubi consilium cum fortitudine, robur cum modestia aut
iustitia, bellum cum pace componitur, ubi fortuna virtutibus or-
natur, virtus post labores requie fruitur beatissima, res adversae
consolationem habent per secundas? Nec concentus rerum cogi—
tari potest perfectior nec plenior sententia3 ut in artis operibus
pulcherrima convenientia partium delectat, sic apud Pindarum in
his rebus, quas ubique tam scite et venuste componit etiam ex
compositis compositas, ut artificem videas longe exercitatissimum.
Atque haec est intima horum Epiniciorum pulcritudo atque prae-
stantia, in ipsis fundamentis carminum posita atque inde tanquam
anima per corpus diffusa in omnes partes, quemadmodum omnis
poematis prima laus est, si sententia nititur vere poetica, sana,

