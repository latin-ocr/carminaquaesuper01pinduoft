Lxxvm

disse fidissimi testes narrant. Ita enim fingebant non tam, quia
Cynoscephalae in eam partem sitae erant, quam propter viciniam
Musarum Heliconiadum, fautricum poetae et patronarum.

Igitur pater cum Pindarum ad maiora natum intellexisset,
Athenas misit, qua in urbe clarorum magistrorum disciplina ad
excolendam innatam facultatem poeticam frueretur. Quod circa
Olymp. LXVIII, 3.‚ cum Pindarus fere sedecim annos haberet,
evenisse censendum est. Athenae iam tum poesis favore ineli-
tae choricorum carminum artifices celeberrimos vel allexerant
peregrinos vel affluebant domesticis. Quorum facile princeps fuit
Lasus Hermionensis, ὁ περιᾳδόμενος, παρ’ ὦ ἐπαιδεύθη
τὴν λυρικήν, Eustath. 27. p. 19„ qui Hermionae Argolidis natus
et dithyrambicae potissimum poesi deditus tunc Athenis degebat,
non poeta solum et homo sapiens atque acutus, sed peritissimus
artis musicae praeceptor futuro poetae ad discendam necessa·
riae11). Cum Laso Athenienses artifices commemorantur duo,
quorum institutione usus sit Pindarus, Agathocles et Apollodorus.
Et alteruter eorum προϊστάμενος κυκλίων χορῶν καὶ ἀποδημῶν
τὴν διδασκαλίαν ἐπίστευσε Πινδάρῳ παιδὶ ὄντι· ὁ δὲ εὖ td πι-
στωθὲν διακοσμήσας περιεβοήθη. De Agathocle, praeclaro mu-
sico eodemque sophista, videndus Plato Protag. p. 316. Ε. Lachet.
p. 180. D. et reliqui ad Eustath. p. 20. commemorati.

Nostris hominibus forsitan mirabile videatur, quod Pinda-
rum natura ad poesin factum et natum vel sic disciplina aliorum
indiguisse tradunt veteres. Sed ii desinent mirari, si qualis ars
poetarum lyricorum, cum musica et choreutica coniunctissima,
fuerit penitus introspexerint.

Praeter rhythmorum et melopoeiae doctrinam haudquaquam
in medio positam metrorum, cantus, saltationis, denique ars choros
instruendi discenda erat a peritis. Quid quod vel dialecti usum
tradi a magistris debuisse non inepte statui videtur. Exuenda
quippe fnit patria dialectus et vulgaris sermo a sublimioris poe·-
sis volatu procul arcendus. Addisci debebat illud dialectorum
temperamentum, quod altiorem poesin unice decere videbatur
usuque tum poetarum lyricorum erat receptum. Tradebantur
praeterea regulae quaedam et praecepta, quae poetarum meli-
corum mentem altius sese efferentem divinoque furore in trans-

11) Uberius haec pertractavi in commentatione de Laso
Hermionensi, quae praemissa est ludici scholl. Gottingens.

1842J3.

