Ac laetus etiamnum temporis illius recordor et sermonum,
quos iuvenili ardore incensi de poesi veterum et de Pla-
tonis arte miscebamus. Tum erat, quum socium me po-
stulares primum in explicatione Pindari, quam meditabaris,
ut etiam publice exstaret amicitiae et studiorum nostrorum
communium documentum. Nolebam repugnare, etsi vide-
bam quantum doctrina et acumine me superares3 sed non
poteram amicitiae Tuae recusare quidquam, et sperabam
utilitatis ac voluptatis plurimum ex hoc communi studio
poetae in me redundaturum. Sic illas Explicationes scri-
psimus antelios novem annos editas, uno animo, eadem ad-
miratione poetae ducti, quibus Tu quidem tantas doctrinae
copias effudisti, ut post Scholia antiqua plus in hoc ge—
nere non sit ad Pindarum allatum a quoquam interprete.
Neque tamen post hacc deponebamus poetae studium; vi-
debamus varias esse difficultates, quibus nondum satisfa-
ctum esset, et quemadmodum aliis acutioribus multa reli-
quissemus invenienda, sic etiam nobis sperabamus novas
hic illic explicationes oblatum iri. Quum igitur ante ali-
quot annos editores celeberrimi Bibliothecae Graecae, quae
Gothae paratur, a me postularent, ut Pindarum illustran-
dum suspicer-em, simulque propter difficultates poetae be-
nigne permitterent, ut meo more agerem et quae ad ex-
plicationem utilia iudicarem afferrem omnia, hand cun—
ctanter etiam Tuo hortatu permotus promisi rem, et per-
fecissem prius opus susceptum, nisi valetudinis infirmitate
in labore retardatus essem. Accipe nunc quid egerim.
Primum editionem minorem sequutus sum, quam ante ali-
quot annos apud Weigenum edidisti limatissimam‚ servatis
etiam metrorum schematis a Te confectis3 sub textu au-
tem annotationem criticam de meo posui, lectiones potio-
res indicans, quae ante Te habitae essent, atque etiam
quae mihi adhuc emendatione egere viderentur. Commen-
tarii autem, quem scripsi, haec ratio est: praemisi singu-
lis carminibus Introductionem, in qua post historicas res
indicatas primum argumentum narravi, idque plerumque
prolixiuS, ut, quum versio Latina adiecta non sit huic edi-
tioni, ita eorum usibus quodammodo succurrerem, qui ver-
sionibus aegre carent3 deinde vero summam sententiam

