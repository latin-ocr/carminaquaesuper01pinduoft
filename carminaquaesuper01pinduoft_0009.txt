AueusrossoEeKHIQ

AMICO CONIUNCTISSIMQ

LUDOLPHUS DISSENIUS
S.

Pindarum hunc novo Commentario illustratum cuinam
magis consecraverim quam Tibi, Vir praestantissime, qui
Tuus fuit, antequam ederetur. Yiginti sunt anni, ex quo
Dissertationem illam ingeniosam Tuam de metris Pindari
scripsisti, quae et aliorum et meum huius poetae studium
mirum quantum excitavit. Erat enim iu me a pueritia ne-
scio quomodo maximus amor poetarum Graecorum, audi-
veram postea cupide Ileynii in Pindarum lectiones, et
admirabar Hermanni metricas disputationes explicatio-
nesque multorum locorum acutissimas, quum Tu de arte
metrica Pindari et de Doricae poesios indole ita disputare
inciperes, ut incredibilem mihi narum rerum ardorem in-
cenderes, Legebam ex illo tempore ac relegebam Pinda-
rum, et quum paulo post Hermannus Dissertationem
praeclaram de dialecto Pindari scripsisset, Tu vero copiis
literariis adiutus uberrimis ipsum Pindarum ederes et re-
stitueres ac redderes nobis non uno modo, tum vero lae-
tus cum aliis sentire coepi futurum tempus, ubi etiam ex-
plicatione longius procedere et in intima horum divinorum
carminum penetrare liceret. Fueras interim saepius Got-
tingae, et exstiterat inter nos amicitia coniunctissima, quum
candorem et simplicitatem ingenuam animi Tui maxime di-
ligerem idemque Te, quod ego, de antiquitatis studiis et
de interpretatione scriptorum veterum sentire intelligerem.

