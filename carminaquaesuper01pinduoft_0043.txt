xxvn

partim enarratis victoriis eius; postremo praeclara inventione con-
iungitur utrumque proposito Alexidami exemplo, unius e maiori-
bus Telesicratis, qui cursor eximius fuit, idemque honesto modo
coniugium faustissimum cursu consequutus est. Pyth. 111. quum
Hiero duo mala haberet uno cum bono, mala partim mythice
tractavit, valetudinem quidem imbecillam, ut poterat, Chironis
aliquem divinum discipulum optans ut adducere posset, filiae au-
tem mortem Coronidis pulcra fabula, quum haec res rectius si-
gnificari deberet; bonum contra, quod habebat rex, fortunam
regiam ludicris coronis ornatam, directa oratione laudavit3 postre—
mo utrumque genus, bina mala dico uno cum bono, in Pelei
et Cadmi rebus proponit coniunctum, tanquam summo exemplo.
Addo carmen Nem. X. lbi Theaei laudatur robur et fortitudo
ludicra directa oratione; idem quum etiam amoris fraterni do-
cumenta insignia dedisse videatur, in altera parte carminis Tyn-
daridarum nobile par proponitur, quorum alter vivere non vult
sine altero. Denique prooemium Argorum decora mythica cele-
brans. ubi cum fortitudine prudentia et institia ssoruit, eum finem
habet, ut tota praestantia Theaei ad summum fontem suum re-
vocetur. Alia forma eiusdem rei est ΟΙ. Π. Sunt in Agesia
virtutes duae, fortitudo et vaticinandi sollertia, ac fortitudo di-
recta oratione laudatur, vaticinandi ars mythica de Iamidarum
origine narratione, utrumque autem coniunctum exhibetur in Am-
- phiarai exemplo. Sed habet Agesias praeter virtutes etiam ὅλ-
βον, ut ampliore vinculo opus sit onmia complectente, atque hoc
praeclara inventione poetae nunc in nomine Iamidarum inest,
quod perennem florem significat. Restat, ut de carminibus 01.
xm. Pyth. VIII. lsthm. lv, dicam ob similem causam. Ac
Corinthiae quidem civitatis duae virtutes primariae, fortitudo et
ingenii sollertia ac prudentia, quum et historico tempore praesen-
tique aetate habeantur et olim fuerint mythicis saeculis, alterum
directa oratione, alterum fabulis allatis ostenditur sic, ut pruden-
tia in Sisypho et Medea, fortitudo in Troianis rebus Corinthio-
rum conspicua dicatur, tum coniuncta inventionis et fortitudinis
laus in Bellerophontis fabula exhibeatur, quae simul saturis
equestribus conatibus Xenophontis accommodata est. Denique
omnia haec praeterita, praesentia, futura decora in principio car-
minis derivantur ab Horis, tanquam communi fonte suo. Eius-
dem formae sunt carmina Pyth. vlu. et Isthm. lv. In utroque
quum bellica et ludicra virtus Aeginae canatur, quae et mythico
tempore Aeacidarum suerit et hodie vigeat in civibus, in altero

