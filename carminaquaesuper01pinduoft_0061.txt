ζ
XLV

sonis ostendere nobis velit poeta, ne hic ex abrupto loqui ordia-
tur, sed causam habeat dicendi, Peliae amarulenta interrogatione
provocatur responsio iuvenis. Cohortationis autem scite illatae
pulcrum exemplum est Pyth. lx„ ubi in fabula de Cyrena e Chiro-
nis oratione omnia pendent. Apollo affectu amoris abruptus sta-
tim sub divo in Pelii vallibus amplecti vult puellam, sed in fatis
erat, ut in Libya coniugium fieret. Atque haec res ad exitum
perducitur interposita inter' initium et finem oratione Chironis, qui
primum dehortatur Apollinem ab 00, quod cupiebat, tum fatorum
admonet efficitque, ut deus faciat quod faciendum erat. Sufficiant
haec exempla. Vidimus potiores modos, quibus aptior compositio-
nis ratio nititur, quibus exspectatio movetur, ne quid casu sequi
videatur (die feinern Vcrkniipfungs— und Motivirungsarten); repe-
riuntur iidem in aliis generibus, nec solis narrationibus propriae
sunt3 nos vero etiam ea de causa de iis exposuimus, quia uni-

versa dispositio horum carminum statim explicanda non potest in-
telligi aliter.

DE DISPOSITIONE PARTIUM.

Accedimus ad ultimum caput disputationis nostrae, quod in
explicanda universa dispositione partium et constructione horum
carminum rotunda versabitur3 quaestio non sane facilis, sed quae
ad explicationem Epiniciorum ct ad artem poetae mirabilem co-
gnoscendam maximum momentum habet. Ac primum de prooe-
mii forma nonnulla praemittemus. Prooemiis instructa esse Pin-
dari carmina res ipsa docet, et Pindarus προοίμιον appellat Pyth.
Vll„ προκώμιον ’ἱῖμνου Nem. IV. Est autem consilium prooemii

- omnino hoc, ut annuntietur, praeparetur carmen et initia ponan-

tur, unde proficisci oratio possit ad cetera3 atque interdum sim-
plex est, sed plerumque ornatum, nunc sententiis ingeniosis, gra-
vibus, nnnc comparationibus illustribus, nunc mythicis rebus illa-
tis, ut par est fieri in fronte carminis. De quo ornatu breviter
dicam. Inest igitur in prooemiis omnino sententia haec: Cano s.
canam Sempronium, Caium victorem. Semel hoc simplicissime di-
xit Pyth. lx„ alias autem multis modis variatur res pro tempo-
rum, locorum, epiniciorum‚ carminum ratione, ac bis, Ol. XI. et
Isthm. 11.‚ etiam excusationem posuit, quod non prius cecinerit.
Igitur ut exempla ponam, 01. X. quemadmodum alias alia utilia,
sie in rebus gestis carmine opus esse dicit. 01.11. orditur: Quid
praecipiemus hymni citharae canendum? 01. lx. quum Epharmo—

